Designprinciper
=======================

Denna uppgift går ut på att jag ska välja ut tre olika webbplatser och studera dem utifrån aspekten
designprinciper.

Urval
-----------------------

Urvalet för denna rapport gjordes genom att jag gick in på IDG.se top100 webbplatser 2019. Jag valde tre stycken webbplatser som
blivit utvalda under kategorin Turism. Detta eftersom att Turism är en branch där man verkligen behöver locka kunder och jag förväntar
mig att webbplatser inom denna kategori är designade på ett "bra" sätt. De tre webbplatserna jag valde är [Höga Kusten](https://www.hogakusten.com/sv), [Liseberg](https://www.liseberg.se/) samt [Swedish Lapland](https://www.swedishlapland.com/sv/).

Metod
-----------------------

Bakgrundsmaterialet som definierar designprinciper för denna rapport är läsanvisningarna för kmom06, mer specifikt har jag använt mig
av [canva.com](https://www.canva.com/learn/design-elements-principles/) samt [wikipedia](https://en.wikipedia.org/wiki/Visual_design_elements_and_principles).

Resultat
-----------------------
####Höga Kusten
[FIGURE src=image/hogakusten.PNG?w=1000]

Webbplatsens mål och syfte är att skapa intresse och turism för Höga Kusten. Det finns information och verktyg för att boka och planera
sin vistelse. Webbplatsen är utformad så att startsidan mest består utav en väldigt fin bakgrundsbild från Höga Kustens natur. Det finns en liten diskret "hamburgarmeny" uppe i högra hörnet tillsammans med länk för engelsk sida och några utmärkelser. Längst ner på startsidan finns länkar till event och happenings. Ett genomgående tema för webbplatsen är att bilder är i fokus.

Jag tycker att designen verkligen gynnar webbplatsens mål och syfte. Känslan man får är att Höga Kusten är ett fint och vackert resmål. En designprincip som kännetecknar
denna webbplats är djup/perspektiv. Eftersom att webbplatsens huvudinnehåll är bilder så får webbplatsen en 3d-känsla som om man vore på plats bredvid
fotografen. Undersidorna har en symmetri där både bilder och text är centrerade och webbplatsen känns balanserad. Det finns även rörelse
på sidan i form utav bildspel och animationer när man hovrar över en del bilder och element. Designprinciperna känna liknande på start- och undersidor vilket ger en känsla av harmoni/unity. För att nämna några designelement så är det mycket textur, i form utav visuell textur. Det finns också en hel del rymd/space runt texten och informationen under bilderna.


####Liseberg
[FIGURE src=image/liseberg.PNG?w=1000]

Syftet med denna webbplats är att locka och hjälpa kunder att besöka nöjesparken Liseberg. Man kan boka och köpa biljetter och boende samt
ta reda på all information man kan tänkas vara intresserad av inför sitt besök. Designen är dominerad av bilder och webbplatsens startsida
har faktiskt en bakgrundsfilm. Utöver detta så består den mestadels av vita/ljusa element med mörkblåa texter och ikoner med inslag av lite rött och rosa.

Jag tycker absolut att webbplatsens design gynnar syftet. Bakgrundsfilmen och bilderna skapar ett intresse och fångar användarens uppmärksamhet direkt. Det är tydliga länkar till bokning och information och känslan man får är att Liseberg verkar vara ett roligt och spännande ställe att besöka. Sidan har en bra balans bestående av både symmetri och assymetri. En tydlig hierarki där länkar till
bokning och den viktigaste informationen finns högt upp direkt på startsidan. Bakgrundsfilmen ger även sidan rörelse. Undersidorna saknar rörelse men i övrigt är designprinciperna rätt lika. Bilderna är i fokus och det är mycket information och länkar.


####Swedish Lapland
[FIGURE src=image/swelapland.PNG?w=1000]

Precis som för de två tidigare webbplatserna så är syftet för denna sida att skapa intresse och driva turism, denna gång till det område
som kallas för 'Swedish Lapland.' Det finns information och länkar till väldigt många attraktioner och resmål inom regionen.
Designen kretsar väldigt mycket kring stora och vackra bilder och är i övrigt rätt diskret med vit bakgrund och lite gula inslag. Diskret responsiv "hamburgarmeny" i en sticky navbar i toppen av sidan tillsammans med länkar till sociala medier och en sökfunktion. Denna design
funkar väldigt bra för ändamålet då man verkligen får känslan utav att man gärna besöker området. Webbplatsen gör ett bra jobb med att förmedla hur vackert Lapland är och upplyser om ett stort antal upplevelser.

Djup/perspektiv, balans och harmoni är dom utmärkande designprinciperna som används. Bilderna bidrar till djupet och webbplatsen har en balans i form utav symmetri men även en assymetri. Startsidan såväl som undersidorna har alla en liknande design och bidrar till en harmoni/unity. Det finns mycket textur i form av bilder och det bidrar till mycket olika färger. Det finns också olika former där dom flesta element är fyrkantiga men det finns även runda ikoner. Webbplatsen känns också rätt luftig med bra användande av rymd/space.


Analys
-----------------------

Jag tycker att min analys hade rätt väntade resultat. Jag gjorde urvalet från en sida som hade rankat de bästa webbplatser inom respektive kategori så jag hade höga förväntningar. Eftersom att alla tre webbplatser verkar inom samma branch så visades det rätt tydligt att webbplatserna jobbar med designprinciper på liknande sätt. Både vid användandet av designpricniper och att alla tre använda dessa principer på ett bra sätt för ändamålet. De mest framträdande principerna var användandet av djup och perspektiv vilket berodde på att webbplatserna till stor del hade bilder och filmer som sitt huvudsakliga innehåll. Sättet som dessa sidor framställde bilderna skapade verkligen en "wow-känsla" och man blev genast intresserad av respektive resmål. I efterhand hade det nog varit roligare att analysera webbplatser
ur olika brancher för att se hur det skiljde sig och kanske välja utifrån något annat urval än "top100".

Referenser
-----------------------
[canva.com](https://www.canva.com/learn/design-elements-principles/)

[wikipedia](https://en.wikipedia.org/wiki/Visual_design_elements_and_principles)

Övrigt
-----------------------

Rapporten är skriven av Gustav Berg.
