---
---
Redovisning kmom01
=========================

Jag har aldrig tidigare jobbat i ramverk för att bygga webbplatser. Såhär första kmom känns det lite avancerat och överväldigande
men det verkar vara ett smidigt sätt och det ska bli spännande att lära sig mer. Informationsvideosarna var väldigt bra och jag fick
en helt okej överblick.

Det blev en hel del nya verktyg och tekniker som introducerades i detta kursmoment. Jag har ingen bekantskap alls sedan tidigare med
någon av dessa så det har varit en hel att sätta sig in i. Det finns verkligen massor att lära och det ska bli kul att få djupare kunskaper.
Även om jag inte har några förkunskaper alls när det gäller det nya som introducerades så verkar bland annat både Markdown och GitHub ganska
simpelt att använda och det finns bra instruktioner.

Jag skulle inte säga att jag har några förutfattade meningar eller en etablerad övertygelse inom design och användbarhet inom webben. Jag har
aldrig riktigt reflekterat över det annat än "denna sida är snygg/ful" eller "denna sida är smidig/funkar bra/dåligt" osv. Det ska bli kul
att lära sig hur man ska tänka och vad som verkligen är viktigt inom design och användbarhet.

Min CSS-styling är inget att vara stolt över, men det gick bra att få sidan användbar. Jag tolkade instruktionerna som att det enda målet var att
kunna navigera på sidan och läsa redovisningarna för att sedan få den snygg i kommande kursmoment. Kanske tolkade det lite väl bokstavligt men men..
Jag tycker jag lyckades med att uppfylla kraven utan att slita mig i håret allt för mycket.

Det har varit väldigt mycket nytt och det känns som att jag har 15 TIL. Men ska jag nämna något speciellt så tror jag att det blir när jag fick
lära mig hur man skapar ett Git-repo och allt som hörde till. På köpet fick jag ju lära mig hur man skapar en SSH-nyckel och länkar den till
kontot på GitHub.
