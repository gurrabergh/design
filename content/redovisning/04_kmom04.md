---
---
Redovisning kmom04
=========================

Skrivuppgiften var lärorik och det är intressant att se hur färgteori använts i praktiken i jämförelse med det som  är skrivit i kursboken samt artiklar.
Jag tror också det är bra att få reflektera över olika praktiska tillämpningar av
färgteori innan man själv får testa på det. Det är en sak att läsa om det medans det kan vara en helt annan grej i praktiken.

Respektive tema tolkade jag enligt följande; minimalistisk får mig att tänka på "ljust", "rent/cleant",  "diskret". Colorful så tänker jag mig mycket färg, inte så mycket svart/vit. "Roligt", inte så formellt/seriöst. Dark så tänker jag på "dark theme"
vilket blivit populärt inom iOS/Android typ ett nattläge där det mesta ska vara
så mörkt som möjlgt så det ska vara lättare på ögonen vid mörka omgivningar.

Till mitt minimalistiska tema valde jag ett analogt färgschema. Huvudfärgen är vitt och med en accentfärg som ligger nära i färghjulet, ljusgrå. Beroende på vilken sida man befinner sig på så är det olika mycket utav de två färgerna men vitt är den dominanta färgen. Den mesta texten blev svart förutom i header och footer där den är vit på grund utav den gråa bakgrunden.
Till mitt colorful-tema så valde jag ett triadiskt färgschema med en accentfärg.
Utgångspunkten blev ```#ac8f37``` och det var en 30-gradig spridning på triaden. Accenten blev ```#333378```. Största innehållet blev därför 3 olika nyanser av gult där utgångsfärgen har den största delen av innehållet. Mitt dark-tema kan nog också liknas vid ett analogt tema. Utgångspunkten är kolsvart huvudfärg med ett komplement av mörkgrå. Hemsidan upplevs väldigt svart och mörk men den finns en hel del vitt också eftersom att texten är vit för läsbarheten.

Till mitt coloful så valde jag som sagt att jobba med en accentfärg. Den var mitt emot huvudfärgen på färghjulet. Jag implementerade den färgen som underline på headings, bakgrundsfärg på kodtext, border på bylinen samt som bakgrundsfärg på den responsiva menyn.

När det gäller typografi så ville jag ha olika på alla tre teman. I det minimalistiska temat valde jag ett monospace-typsnitt. Den ger mig samma känsla som själva ordet minimalistiskt. "Rent". Till brödtexten valde jag MyriadPro. En font utan serifer och jag tycker den ser bra ut och är läsbar. Den är inte något speciellt till utseendet och det tycker jag speglar min tanke med minimalistiskt bra.
Till colorful så valde jag två "handskrivna" typsnitt. Eftersom att colorful får mig att tänka på "roligt" samt "informellt" så kändes det kul med ett personligare typsnitt.
Till det mörka temat så var fokuset på ett läsbart typsnitt. Där anser jag Verdana vara ett av det mest läsbara typsnitten så det var ett givet val. Till headings blev det HelveticaNeue, en ett simpelt typsnitt utan serifer.

Jag valde att jobba med ett bastema för det kändes som att det skulle vara det smidigaste sättet med minst kod för att åstakomma det som krävdes. Jag letade reda på de variabler som fanns deklarerade för de olika elementen jag ville styla samt skapade en del egna variabler där jag kände att jag ville ha kontroll på stylen.
Sedan importerade jag bara bastemat i de olika temafilerna och definierade nya värden på variablerna jag ville åt. Jag vet inte om detta är den korrekta vägen men jag är nöjd med mitt val. Min TIL för detta kmom innefattar nog allt som har med färgteorin att göra. Det är ett område jag knappt visste fanns och nu har jag fått lära mig en hel del om hur man ska tänka och vilka potentiella alternativ som finns när man designar en webbsida.
