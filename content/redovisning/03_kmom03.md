---
---
Redovisning kmom03
=========================

Till en början kan det kännas lite begränsande att vara styrd utav ett horisontellt grid men direkt jag satte igång med att
följa guiden så gick det snabbt över till att det är rätt så trevligt. Det var ju extremt mycket smidigare att styla alla
regioner med hjälp av gridet istället för att manuellt räkna på %-bredd, marginaler och dylikt. Det krävdes både mindre
rader kod samt så kändes det mer automatiserat. Sen så kanske det finns en poäng med mer manuell styling som skulle kunna
ge en mer handgjord känsla men från mitt perspektiv så föredrar jag att vara styrd av gridet. Kanske beror det på att jag
inte har någon supertalang för design.

Det var intressant att också arbeta men ett typografiskt grid. Innan denna kurs hade jag inte en enda tanke på att något
sådant ens existerade. Jag har läst lästipsen om det och är nog absolut beredd att hålla med om att det finns en poäng i
att jobba med det. Läsbarhet och flyt är ju väldigt viktigt i webbplatser som skapas i ett informationssyfte, vilket jag
gissar är en ganska stor andel av de totala webbplatserna på nätet.

När jag valde typsnitt för min webbplats så kikade jag på alla typsnitt under "typography-default.less". Jag ville ha
typsnitt som gjorde sidan läsbar. Jag kikade som sagt på de fontfamiljer
som låg i typografi-filen och valde dom som såg "snyggast" ut och
samtidigt var tydliga. Den viktigaste familjen var för bodyns text
eftersom att det är den minsta texten som blev rätt otydlig i vissa
fonter. Valde en font utan sarifer eftersom den skulle bli så lättläst
som möjligt. Verdana var enklast att läsa vid 16px så valde den. Körde
på TimesNewRoman för headings, med sarifer, då jag tycker den ser bra
ut och den är en väl använd font som många är vana vid. Kod-fonten blev
courier då det var default och jag tyckte den funkade bra.

Jag har ingen tidigare erfarenhet av gridbaserade layouttekniker och det har varit intressant att
testa på det. Jobbet med LESS och moduler har gått bra, jag kunde duplicera modulerna från kmom02 och
byta namn men det var inte mycket av innehållet som blev kvar i och med den gridbaserade stylingen.
En ytterst liten del av koden från kmom02 blev återanvänd.

Responsiviteten för detta kursmoment gick rätt bra. Jag följde videoguiden och hade sedan tidigare
lite responsivitet som fortfarande funkar. Brytpunkter för navbaren tex. Min TIL för detta kmom blir självklart arbetet med
grid, både det vertikala och horisontella. Det var verkligen intressant att se hur gridet kan göra det relativt enkelt att
styla en webbplats som i mitt tyckte kändes rätt så avancerat att göra i kmom 02.
