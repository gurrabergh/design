---
---
Redovisning kmom10
=========================
####Uppdrag 1: Analys aktuell webbplatsdesign
För att lösa detta krav valde jag att skriva en rapport som analyserade webbplatsdesign och
trender för ishockeyklubbars hemsidor. De aspokter jag valde att undersöka var om
dessa webbplatser använde sig utav några olika designprinciper och designelement.
De jag kollade extra noga på var Layout, Färger, Bilder, Space, Rörelse och Hierarki.
Utifrån resultatet försökte jag se om det fanns några tydliga trender inom denna kategori av
webbplatser och jag fann många likheter mellan de tre webbplatserna. Det var en fri tolkning
av detta uppdrag och det var så jag valde att tolka det. Rapporten följde samma struktur
som tidigare rapporter under andra kursmoment och mängden text var också motsvarande tidigare
analyser.

####Uppdrag 2: Analys Valfri
Uppdraget gick ut på att göra en valfri undersökning inom design och webbplatser. Det var en öppen fråga
som jag fick tolka hur jag ville. Jag valde att göra en undersökning utav Nyhetssidors laddtider, storlek och
antal resurser. Urvalet var de fem nyhetssidor som kom med på idg.se top100 webbplatser 2019. Med hjälp utav
Google PageSpeed och Chrome Devtools så betygsatte jag och utvärderade sidornas prestanda samt gav förslag
på förbättringar för få bättre prestanda och därigenom nå ett högre betyg. Jag kikade även lite på vad sidors
laddtid hade för påverkar på besökarens upplevelse och benägenhet att stanna. Även denna rapport följde samma
struktur som tidigare och längden på rapporten överensstämde med tidigare godkända rapporter jag lämnat in.

####Uppdrag 3: Webbplats
Jag skapade en webbplats åt Bew Gorp, egenföretagare som hyr ut sig själv som webbprogrammerare/webbutvecklare/webbdesigner.
Bew behövde en webbplats för att marknadsföra sig själv. Jag valde denna kund eftersom att det kändes som den kund där
jag hade friast tyglar. Eftersom att Bew vill använda sidan för att marknadsföra sina skills så går det ju inte att göra "fel".
Jag valde att använda mig utav min 'me/redovia' som grund då jag känner mig bekväm med strukturen i koden som fanns och jag
visste att jag kunde återanvända en hel del kod. Jag gjorde så att webbplatsen uppfyllde kravspecen men 2-kolumns startsida, en
about-sida samt en blogg-sida med tre inlägg. Sedan fyllde jag på med relevant innehåll enligt kravspec, bilder samt text. Genom en gratiswebbplats
så skapade jag en egen logo samt favicon åt Bew som kändes relevant till verksamheten. Responsiviteten från min redovisasida räckte
nästan hela vägen men jag redigerade lite regler för att uppnå ett bättre resultat. Jag fyllde även på about-sidan med information
enligt kravspec. Menyn länkade till about och bloggen. Allasidor har flashregion och bild.

####Uppdrag 4: Tema
Jag skapade ett grundtema till webbplatsen. Enligt läsanvisningarna i kursmoment04 så är minimalism ett klassiskt och tidlöst tema
så det kändes som att Bew absolut ville ha ett sådant tema för att markandsföra sina skills. Färgpaletten och typografin valdes
för att matcha minimalismens och därigenom kundens profil. Temat fungerar responsivt och fungerar via hgrid samt vgrid. Jag förklarade
även temat detaljerat på about-sidan. Jag använde medvetet väldigt få designelement eftersom att det är grunden i ett minimalistiskt tema.
Några designprinciper som användes till detta tema var symmetri/assymetri samt unity/harmony. Designelement i fokus är mestadels typografin
och bilder. Även själva färgerna är ju ett designmelement. Dock är ju minimalism byggd på "less is more" så tanken var som sagt att minimera
designelementen.

####Uppdrag 5: Alternativt tema
Som det alternativa temat så valde jag ett "dark theme". Detta eftersom att det just nu är väldigt populärt och trendigt. Då Bew vill
markandsföra sina skills så känns det perfekt att det finns två populära och trendiga teman på hans webbplats. Jag förändrade färgpaletten markant,
allt det ljusa byts ut mot mörkt. Typografin går från dramatisk och personlig i handskriften till en tydlig och strukturerad font. Jag skapade
en navbar och gör headern synlig igen. Även footern får en bakgrund och samma med main. Detta skapar fler element, fler linjer. En designprincip
som markant skiljer från grundtemat är rörelse. Det alternativa temat har massvis med rörelse i form utav ett mönster som rör sig i bakgrunden. Det
finns även rörelse i och med att det ligger en hover-shadow-effekt på 'p'-texten som även då ger sidan ett djup. Det ligger även en shadow-effekt
på sidans bilder vilket också bidrar till ett djup. Ytterligare en designprincip som skiljer sig hos detta tema är kontrast. Jag valde att använda
kontraster i att blanda genomskinliga DIV-ar med ogenomskinliga. Footer samt header är lite transperent medans main är solitt. Jag förändrar även
layouten till viss del genom att ge footern en fast bredd medans headern spänner över hela sidan. Detta beskrevs även på about-sidan under en
ny och tydlig rubrik. Länk för att skifta tema finns också.

####Uppdrag 6: Förklara strukturen kring temat
Jag skapade en "dokumentationssida" och länkade till den från min about-sida. Där förklarar jag min struktur av LESS-koden och berättar varför
jag gjorde som jag gjorde. Jag berättar även vilka moduler som används och förklarar kort vad dom gör. Sedan förklarar jag hur mitt tema skulle kunna
anpassas till användning hos andra webbplatser. Slutligen skrev jag lite allmänt om vad jag tycker om LESS som teknik och några av de moduler vi fått
använda oss av under kursens gång. Jag går även igenom lite kort hur vi bygger vårt tema med hjälp utav ett byggverktyg. Strukturen och
storleksordningen på dokumentationen motsvarar de analys-rapporter jag fått godkänt på tidigare under kursen.

####Allmänna tankar om projektet
Jag tycker att projektet gick rätt bra att genomföra. Det tog sin tid men samtidigt kändes det som att de kursmoment vi gjort tidigare var väldigt
relevanta och det var mycket kod som gick att återanvända. Jag hade inga större problem som jag fastnade på en längre tid utan jag hade en rätt
klar plan på hur jag skulle gå tillväga för att lösa de olika uppdragen. Det var ett rimligt projekt att genomföra som examination för kursen och de
6 olika uppdragen gjorde att man fick använda mycket av det vi lärt oss. Det svåraste var nog att klura ut två olika teman och se till att dom
skiljde sig enligt kravspec. Det lättaste var nog att skriva rapporterna, om än dom också tog tid.

####Tankar om kursen
Jag tycker att kursen i sin helhet har varit bra. Jag gillade handledningen och det var mycket bra med mycket videos de första kursmomenten. Jag
personligen lär mig mycket från videos så det passade mig utmärkt. Till skillnad från de tidigare kurserna så var det väldigt mycket läsanvisningar
denna kurs vilket man kan tycka är tråkigare än praktiskt arbete men det är viktigt för att lära sig. Föreläsningarna var intressanta och jag kände
att dom förberedde mig bra inför kursmomentens uppgifter. Jag är nöjd med kursen och skulle absolut kunna rekommendera den till vänner/kollegor.
Personligen är jag mer intresserad av programmeringen än designen men förstår att det är viktigt att kunna en del av designbiten också. Jag har
ingen specifik grej jag tycker ni lärare borde gjort bättre men jag har läst att det är många som blivit förvirrade pga ramverket och många kände
att det tog mycket tid att förstå sig på det. Så det kanske borde ses över till nästa gång. Betyg på kursen får bli 8/10.
