---
---
Redovisning kmom06
=========================

Till en början kändes det lite oklart exakt vad som var skillnaden mellan designelement och designprinciper men nu efter
kursmomentet så känns det rätt bra. Det fanns gott om läsanvisningar som förklarade utförligt. Det känns fortfarande lite
ovant när man ska utvärdera eller redovisa dessa begrepp men det går bättre och bättre.

Det kändes som en bra uppgift att skriva rapporten om designprinciper hos olika webbplatser då man verkligen får tänka till och försöka använda det man läst om i teorin i praktiken. Just min rapport gav inga superintressanta slutsatser utan det viktigaste var nog att få försöka använda sina nyförvärvade kunskaper i praktiken.
Det jag kom fram till var att de webbplatser jag undersökte var duktiga på att använda designprinciper och i mitt tycke lyckades dom bra med det för att lyckas med sitt syfte.

Det gick lite knackigt med mitt arbete för mina två teman detta kursmoment. Till största del beror det på tisdbrist så det blev inte så snyggt och välgjort som jag
hade önskat. Jag tyckte dock att kravspecen var väldigt öppen för tolkning när det gäller kvalité och mängd så jag anser absolut att jag gjorde ett godkänt arbete.
Det var helt klart ett nytt sätt att jobba på när man skulle tänka på designelement och designprinciper och det var intressant att testa.

Inför detta kursmoment så hade jag nog sagt att "the final touch" är någon lite extra detalj som gör en bra grej till en väldigt bra grej. I sammanhanget webbdesign
känns det lite mer diffust men det känns mer som att helheten ska passa in och att det ska finnas en tanke bakom allt som backas upp av designprinciper och designelement på ett "korrekt" sätt.

Både begreppet designelement och designprinciper var helt nytt för mig inför detta kursmoment så min TIL blir att jag nu lärt mig vad dessa två innebär. Det
är information jag ska ta med mig i framtiden när det kommer till webbdesign.
